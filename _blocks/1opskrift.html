---
title: Vegetarisk grøntsagslasagne
recipe: "1"
id: madopskrift
---
<div class="content-block">
  <p>Dette er en klimavenlig ret, da den er baseret på råvarer som grøntsager i sæson i Danmark og ingen kød. </p>
  <p>Denne ret er især egnet til sensommeren, men man kan også eksperimentere med andre grøntsager i sæson på andre årstider. Der er et hav af muligheder.</p>

  

</div>

<div class="content-block opgave-block">
  <span class="label label-lg">Ingredienser</span>
    <p>Antal personer: 4</p>
  <ul>
    <li>1 peberfrugt</li>
    <li>1 squash</li>
    <li>1 løg</li>
    <li>1 porre</li>
    <li>250g champignon</li>
    <li>2 fed hvidløg</li>
    <li>Revet muskatnød</li>
    <li>1 dl grønne linser (de kan med fordel have ligget i blød i et par timer)</li>
    <li>1 dl vand eller mere efter behov</li>
    <li>Salt, peber</li>
    <li>Olie til stegning</li>
    <li>Lasagneplader</li>
    <li>Revet ost til gratinering</li>
  </ul>

  <h5>Ostesovs:</h5>
  <ul>
    <li>20g smør</li>
    <li>3 spsk mel</li>
    <li>6 dl mælk</li>
    <li>100g revet ost</li>
    <li>Revet muskatnød</li>
    <li>Salt, peber</li>
  </ul>

</div>

<div class="content-block opgave-block">

  <span class="label label-lg">Fremgangsmåde</span>
<ul>
  <li>Skær peberfrugt, squash og løg i mellemstore tern. Skær porren i skiver af ½ cm. tykkelse. Champignonerne skæres ligeledes i skiver.</li>
  <li>Start på ostesovsen – fremgangsmåden finder du længere nede.</li>
  <li>Varm olien i en stor gryde og svits peberfrugt, squash, løg og porre i dette. Kom derefter champignonerne i og lad disse grøntsager stege sammen. Tilsæt presset hvidløg.</li>
  <li>Hvis linserne har ligget i blød, hæld da vandet fra og tilsæt linserne til grøntsagerne. Hvis linserne ikke har ligget i blød skal de lige koges lidt. Se kogetid udenpå linseposen.</li>
  <li>Retten krydres med revet muskatnød og smages til med salt og peber.</li>
  <li>Tilsæt en dl vand, og derefter ostesovsen og lad retten simre i ca. 15 min.</li>
  <li>Tænd ovnen på 160 grader.</li>
</ul>

<h5>Fremgangsmåde ostesovs:</h5>
<ul>
  <li>Smelt smørret i gryden.</li>
  <li>Drys mel i og pisk.</li>
  <li>Pisk mælken i lidt ad gangen og kog sovsen igennem nogle minutter.</li>
  <li>Rør osten i og smag til med muskat, salt og peber.</li>
  <li>Pas på at sovsen ikke brænder på – pisk løbende.</li>
  <li>Fordel i et ovnfast fad, skiftevis lasagneplader og blandingen, og med blandingen i bund og top. Drys på toppen med revet ost. Fadet sættes i en 160 graders forvarmet ovn og bages i cirka 40 min, eller til osten er smeltet og flot lysebrun. I kan prøve at stikke i lasagnen med en gaffel for at mærke, om pladerne er bagt helt bløde.</li>
</ul>

</div> <!-- end content-section -->