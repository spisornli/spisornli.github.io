---
title: Vegetarisk spaghetti med ”kødsovs” og grøntsager
recipe: "5"
id: madopskrift
---
<div class="content-block">
<p>Er der mad til alle? Der bliver rent faktisk produceret nok mad til alle mennesker i verden, problemet ligger til gengæld i, at der sker en ulige fordeling af maden, og at meget mad går til spilde.</p>
<p>I forhold til at sikre mad til alle, er det bedste man kan gøre at spise mindre kød og spise flere lokale råvarer i sæson.</p>
<p>Her finder du en alternativ ret til spaghetti med kødsovs som i stedet for kød er lavet på sojagranulat.</p>
<p>Antal personer: 4</p>
<div class="content-block opgave-block"><span class="label label-lg">Ingredienser:</span>
<ul>
    <li>200g fint sojagranulat (kan for eksempel købes i Irma)</li>
    <li>1-2dl vand til 1dl sojagranulat</li>
    <li>2 mellemstore løg</li>
    <li>1 fed hvidløg</li>
    <li>2 gulerødder</li>
    <li>400g champignon</li>
    <li>1 dåse hakkede tomater</li>
    <li>2 tsk tomatpuré</li>
    <li>2 tsk oregano</li>
    <li>1 tsk timian</li>
    <li>1 tsk stødt paprika</li>
    <li>1 tsk stødt spidskommen</li>
    <li>Salt, peber</li>
    <li>1 spsk olie til stegning</li>
    <li>Fuldkornsspaghetti – kog som anvist på pakken</li>
  </ul>
  </div>
<div class="content-block opgave-block"><span class="label label-lg">Fremgangsmåde:</span>
<ul>
      <li>Hæld kogende vand over sojagranulat og lad det stå under låg i en halv time. Vand der ikke er opsuget hældes derefter fra.</li>
      <li>Hak løgene fint. Skræl gulerødderne og skær dem i tern. Skær champignonerne i skiver.</li>
      <li>Varm en mellemstor gryde op med lidt olie på middelvarme.</li>
      <li>Steg løg og knust hvidløg i olien.</li>
      <li>Tilsæt dernæst gulerødder, champignon, hakkede tomater og tomatpuré og lad det stege i et par minutter.</li>
      <li>Tilsæt oregano, timian, paprika og spidskommen og lad det simre i 10 min.</li>
      <li>Tilsæt det udblødte soja og lad retten simre et par minutter.</li>
      <li>Smag til med salt og peber og servér med spaghetti.</li>
    </ul>
    </div>