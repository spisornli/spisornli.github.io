---
title: "Kroppens benzin "
theme: "2"
id: natur-teknologi
assignments: 2
lession: "B"
subject: "Natur og teknologi"
time: "45 min"
intro: "Den mad, vi spiser, er kroppens benzin og giver os energi. Vores mad består af tre makronæringsstoffer: kulhydrater, proteiner og fedt. Vi har brug for flest kulhydrater. Men vi har også brug for proteiner og fedt, hver dag."
goals:
- Naturfaglige undersøgelser. I kan opdele fødevarer og undersøge deres næringsindhold. 
- Naturfaglige undersøgelser. I kan lave undersøgelse af de madvarer, som jeres frokost består af.             
means: 
- Adgang til internettet
- Skema, som I selv laver  
image:
pdf:
---
<div class="content-block">

<p>Den mad, vi spiser, er kroppens benzin og giver os energi. Vores mad består af tre makronæringsstoffer: kulhydrater, proteiner og fedt. Vi har brug for flest kulhydrater. Men vi har også brug for proteiner og fedt, hver dag.</p>
<p>Her skal I undersøge, hvilke fødevarer, der indeholder flest kulhydrater, proteiner og fedt, og hvordan man får nok protein, hvis man ikke spiser kød, æg og mælk.</p>      

</div> <!-- end content-section -->

{% comment %}
<div class="content-divider"></div>

<div id="opgave-block-1" class="content-block opgave-block">
    <span class="label label-lg">Opgave 1</span>
    <h1>Næringsstofferne i jeres frokost </h1>
<p>Vi har brug for mad, for at få energi og for at være sunde. Vores mad består især af tre makronæringsstoffer: kulhydrater, proteiner og fedt. Det har alle mennesker brug for.</p>
<p>Der findes især kulhydrater i brød, pasta, kartofler, grøntsager, ris og frugt.</p>
<p>Proteiner findes især i kød, æg, fisk, ost, mælk, bønner, ærter og linser. Fedt findes især i mejeriprodukter, margarine, kød, planteolier og fede fisk.</p>
<p>De fleste madvarer indeholder alle tre makronæringsstoffer, men oftest mest af én slags. Maden indeholder også andre mindre næringsstoffer som vitaminer og mineraler, som også er nødvendige for mennesker.</p>
<p>Databasen Maddata viser, hvad maden indeholder: [#Link til maddata ligger i ”Links, illustrationer o.a.”#]</p>
<p>For eksempel indeholder en grøn bønne flest kulhydrater, bagefter proteiner og mindst fedt. Bønner indeholder også mange fibre, men det er en anden historie.</p>
<p>I skal undersøge jeres frokost og opdele maden efter, om næringen kommer mest fra kulhydrater, proteiner eller fedt. Find det I spiser til frokost i Maddata, lav jeres eget skema og opdel madvarerne.</p>
<p>Var der nogle madvarer, I ikke kunne placere?</p>
<p>Hvorfor?</p></div> <!-- end content-section -->

<div id="opgave-block-2" class="content-block opgave-block"> 
    <span class="label label-lg">Opgave 2</span>
    <h1>Grøntsager med proteiner </h1>
<p>Når man er vegetar eller veganer spiser man ikke kød og fisk eller andre produkter fra dyr. Produkter fra dyr indeholder meget protein, så hvis man er vegetar eller veganer spiser man andre ting for at få proteiner.</p>
<p>I skal undersøge, hvordan man kan få proteiner uden at spise produkter fra dyr. Brug databasen Maddata til at få information om grøntsager og korn, der indeholder protein. Del jer i grupper og lav en liste over grøntsager, der indeholder meget protein. Sammenlign jeres liste med de andre grupper.</p>
</div> <!-- end content-section -->
{% endcomment %}