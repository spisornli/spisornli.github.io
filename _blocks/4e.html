---
title: Danmark uden bananer
theme: "4"
id: historie
assignments: 3
lession: E
subject: Historie
time: 45 minutter + hjemmeopgave
intro: "Har vi altid kunnet købe kakao, kaffe, majs, og bananer i Danmark? I dag kan vi få alt, hvad vi vil have, når vi går i supermarkedet, men sådan har det ikke altid været. Her lærer I om den industrielle revolution, og hvordan vores mad er blevet påvirket af udlandet."
goals: 
  - "I kan forklare, om I tror på det, I læser og lærer (Kildeanalyse)"
  - "I kan indsamle viden om kolonier, slaveri og import og fortælle om det til resten af klassen (Kildeanalyse)"
  - "I kan beskrive, hvad en kilde kan bruges til (for eksempel et foto eller et maleri) (Sprog og skriftsprog)"
  - "I kan beskrive en kildes virkemidler (Sprog og skriftsprog)" 
  - "I kan vise, hvordan den mad vi spiser i dag er påvirket af udlandet (5.-6.klasse, Det lokale, regionale og globale)"
  - "I kan forklare, hvordan handlen mellem Danmark og andre lande har påvirket den måde vi spiser på i dag (5.-6.klasse, Det lokale, regionale og globale)"
means:
  - "Madvarer"
  - "Teksten: Mad fra fjerne egne"
  - "Adgang til internettet"
  - "Billeder fra Trekantshandlen"
image: ../images/4E.svg
pdf: null
published: true
---



 
<div class="content-block">
    <p>Før midten af 1800-tallet var maden i Danmark ikke særlig varieret. De fleste mennesker levede på landet og fik kun mad fra naturen lige omkring dem eller fra deres egen gård. I dag kan vi få alt, hvad vi vil have, når vi går i supermarkedet. Denne forandring skyldes først og fremmest den industrielle revolution.</p>
    <p>Her lærer I at søge informationer om emnet ’Den industrielle revolution’. I lærer om fællesskaber før og nu, og hvordan vores mad er blevet påvirket af udlandet. I lærer også at stille kritiske spørgsmål til de informationer, I finder.</p>

</div> <!-- end content-section -->

<div class="content-divider"></div>

<div id="opgave-block-1" class="content-block opgave-block">
    <span class="label label-lg">Opgave 1</span>
    <h1>Hvor kommer maden fra?</h1>

    <p>Find 10 madvarer i jeres køleskab og på køkkenhylderne, som ikke kommer fra Danmark. Skriv dem ned på en liste og tag listen med i skole.</p>

    <p>I klassen skal I lave en fælles liste med alle de varer fra andre lande, som I har fundet i jeres køkken. Hvis flere har skrevet for eksempel ”banan”, så skal det kun skrives én gang på listen.</p>
    <p>Hvor mange varer har I fundet?</p>
    <p>Vælg sammen de 10 madvarer, som I synes ville være sværest at leve uden.</p>
    <p>Hver gruppe skal vælge én madvare, som I skal undersøge på internettet (brug for eksempel wikipedia):</p>
    <ul>
        <li>Hvor kommer den fra?</li>
      <li>Hvornår begyndte man at kunne købe denne madvare i Danmark?</li>
    </ul>
</div> <!-- end content-section -->

<div id="opgave-block-2" class="content-block opgave-block"> 
    <span class="label label-lg">Opgave 2</span>
    <h1>Mad fra fjerne egne</h1>

    <p>I skal læse teksten: <a target="_blank" class="btn btn-link" role="button" data-toggle="collapse" href="#text-4e-opg3-collapse" aria-expanded="false" aria-controls="text-4e-opg3-collapse"><i class="fa fa-caret-down"></i> Mad fra fjerne egne</a></p>

    <div class="collapse" id="text-4e-opg3-collapse">
        <div class="well">
            <h5>Mad fra fjerne egne</h5>
            <p>Før den industrielle revolution i Danmark omkring 1860 var vores køkken meget ensformigt. Størstedelen af os levede på landet og kunne kun få mad fra vores egen gård, gårdene omkring os eller fra det lokale marked. Det var slet ikke som i dag, hvor vi kan få alt vi vil have, når vi går i supermarkedet.</p>
            <p>Varer, som man ikke før havde kendt i Europa, begyndte at komme hertil i 1700-tallet, da man begyndte at sejle varer til Danmark fra Afrika og Amerika.</p>
            <p>Det var varer som kakao, sukker, krydderier, kaffe, majs, bomuld og tobak. I har måske hørt begrebet "kolonialvarer". Det kaldes mange af disse varer stadig, fordi de stammer fra de lande som Europa besatte og gjorde til kolonier.</p>
            <p>Da man begyndte at importere kunne man kun fragte varerne med skib, og der fandtes ikke metoder til at afkøle varerne undervejs. Derfor var det svært at importere frisk frugt og grøntsager. I dag kan vi importere hvad som helst også helt friske ananas og meloner fra det allersydligste af Afrika.</p>
        </div>
    </div>
    <p>Find de ord, I ikke forstår, og slå dem op i ordlisten eller i en ordbog. Vær sikker på, at I forstår hele teksten.</p>
</div> <!-- end content-section -->

<div id="opgave-block-3" class="content-block opgave-block"> 
    <span class="label label-lg">Opgave 3</span>
    <h1>Billedanalyse</h1>
    <p>Her ser I nogle billeder, der viser handlen mellem Europa, Afrika og Amerika fra 1650-1776. Denne handel blev kaldt trekantshandlen <a href="https://docs.google.com/presentation/d/1k27d3PtAhNoCezmUSmCBb7j8oPsWd8GZidNGUvDacQU/edit?usp=sharing" target="_blank" class="btn btn-link" role="button"><i class="fa fa-external-link"></i> Billeder fra Trekantshandlen</a>.</p>
    <p>Fordel billederne mellem jer, så hver gruppe har ét billede.</p>
   
    <p>Kig på jeres billede og svar på spørgsmålene:</p>
    <ul>
        <li>Hvem har lavet billedet? Hvor og hvornår er det fra? (Kunstner, titel og årstal, hvis det er muligt)</li>
        <li>Hvad forestiller billedet? Hvilken slags billede er det? (For eksempel reklame, portræt eller landskabsbillede)</li>
        <li>Hvordan er billedet lavet? (For eksempel fotografi, maleri eller tegning)</li>
        <li>Hvilken historie vil billedet fortælle?</li>
        <li>Hvilke tanker, stemninger og følelser udtrykker billedet? (For eksempel uhygge, glæde, angst, tryghed, romantik eller rædsel)</li>
        <li>Hvilke symboler bliver der brugt til at vise det?</li>
        <li>Hvilke meninger udtrykkes? (For eksempel vrede, glæde eller utilfredshed)</li>
    </ul>
    <p>På klassen skal I diskutere spørgsmålene:</p>
    <ul>
        <li>Hvad synes I om billederne?</li>
        <li>Hvilken historie fortalte de jer?</li>
        <li>Kan vi stole på, hvad billederne fortæller om fortiden?</li>
        <li>Synes I, man bedst kan stole på et fotografi eller på et maleri, der fortæller en historie? Hvorfor?</li>
    </ul>
</div> <!-- end content-section -->
