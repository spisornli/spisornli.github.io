---
title: "Mad uden køb"
theme: "2"
id: madkundskab
assignments: 3
lession: "A"
subject: "Madkundskab"
time: "90 min"
intro: "Mennesker rundt om i verden spiser meget forskelligt. Nogle spiser mange bønner og ris, andre spiser kartofler og kød hver dag. Mennesker, der bor lige ved siden af hinanden, kan også spise meget forskelligt. For eksempel er der flere og flere i Danmark, der spiser vegetarisk eller vegansk mad."
goals:
- Ernæring og energibehov. I kan forklare, hvad kostanbefalinger er, og hvordan man kan tænke på sundhed mens man tænker på miljø og klima. 
- Ernæring og energibehov. I kan beregne og vurdere jeres daglige kost i forhold til, om I får nok protein. 
means: 
- Skema 
- Adgang til internettet 
- Lommeregner
image:
pdf: ""
---
<div class="content-block">

<p>Mennesker rundt om i verden spiser meget forskelligt. Nogle spiser mange bønner og ris, andre spiser kartofler og kød hver dag. Mennesker, der bor lige ved siden af hinanden, kan også spise meget forskelligt. For eksempel er der flere og flere i Danmark, der spiser vegetarisk eller vegansk mad.</p>
<p>Her skal I lære, hvad vegetarer og veganere spiser, og hvordan man kan leve sundt, selvom man spiser vegetarisk eller vegansk hver dag.</p>


</div> <!-- end content-section -->

{% comment %}
<div class="content-divider"></div>



<div id="opgave-block-1" class="content-block opgave-block">
    <span class="label label-lg">Opgave 1</span>
    <h1>Hvad er en vegetar og en veganer?</h1>
<p>Ved I, hvad det vil sige at være ’vegetar’ eller ’veganer’? Skriv jeres bud ned her:__________________________________________________________________</p>
<p>Slå ordene op i ordlisten. Havde i ret?</p>
<p>Mad, der kommer fra dyr, kalder man 'animalske fødevarer’. Hvorfor tror I, at nogle mennesker vælger ikke at spise animalske fødevarer? Skriv jeres bud ned her før I går videre med opgaven:______________________________________________________________________</p>
<p>Der er forskellige årsager til, at nogen vælger at blive vegetar eller veganer. Det kan enten være fordi, de tænker på, at det er skadeligt for miljø og klima at spise animalske fødevarer, eller fordi de synes, det er synd for dyrene. Det kan også være fordi, de tænker på deres egen sundhed, kultur, religion eller smag.</p>
</div> <!-- end content-section -->

<div id="opgave-block-2" class="content-block opgave-block"> 
    <span class="label label-lg">Opgave 2</span>
    <h1>Hvor meget protein har I brug for? </h1>
<p>Uanset om man er veganer, vegetar eller spiser alt, er det vigtigt at få opfyldt sit næringsbehov.</p>
<p>Kroppen har brug for makronæringsstoffer, der giver energi. Makronæringsstoffer er kulhydrat, protein og fedt. Animalske fødevarer indeholder masser af protein, så hvis man spiser vegansk eller vegetarisk, skal man sørge for at få proteiner fra andre madvarer.</p>
<p>Nu skal I regne ud, hvor meget protein I hver især har brug for.</p>
<p>Det er anbefalet, at drenge og piger i alderen 3 til 15 år dagligt spiser 0,9 g protein per kilo kropsvægt. Vejer man derfor 45 kg bør man spise 40,5 g protein dagligt. Det beregnes sådan: din vægt i kilo * 0,9.</p>
<p>Regn ud, hvor meget det anbefales, at I hver især spiser på en dag.</p>
</div> <!-- end content-section -->

<div id="opgave-block-3" class="content-block opgave-block"> 
    <span class="label label-lg">Opgave 3</span>
    <h1>Hvor findes proteiner? </h1>

<p>For at finde ud af, hvor meget protein, der er i de forskellige fødevarer, skal I udfylde skemaet nedenfor.</p>
<p>Tallene kan I finde på hjemmesiden [#Links til maddata og DTU ligger i ”Links, illustrationer o.a.”#]</p>
<p>Kom selv i tanke om flere fødevarer, I kan skrive ind i skemaet.</p>
<p>Er maden kommet fra dyr eller fra planter? Sæt kryds.</p>
Madvare 
Proteinindhold pr. 100 g 
Fra dyr 
Fra planter 
Æg 
Sojabønner 
Røde linser 
Skummetmælk 
Leverpostej 
Hasselnødder 
Rugbrød 
Ærter 
 
<p>Uanset hvem man er, bør man spise varieret, dvs. man bør spise mad, hvor der bruges forskellige råvarer i løbet af dagen og ugen.</p>
<p>Er man veganer, er det vigtigt at bønner eller ærter (for eksempel tørrede) spises samtidig med at man spiser korn eller nødder. Derudover bør veganere spise lidt ekstra B12 vitamin som vitaminpille, fordi det kun findes i animalske fødevarer.</p>
</div> <!-- end content-section -->


<div id="opgave-block-4" class="content-block opgave-block">
    <span class="label label-lg">Opgave 4</span>
    <h1>Hvad er en vegetar og en veganer?</h1>
<p>I gruppen skal I vælge tre veganske opskrifter, som I kunne tænke jer at spise i løbet af en dag, og som I tror er sunde.</p>
<p>I kan få ideer ved at se på disse hjemmesider:</p>
<p>[#Links til tre veganske blogs ligger i ”Links, illustrationer o.a.”#]</p>
<p>Fortæl resten af klassen om, hvorfor I har valgt netop de tre opskrifter, hvilke ingredienser der er i, og om I tror, I vil få den næring, I har brug for.</p> 
</div> <!-- end content-section -->
{% endcomment %}