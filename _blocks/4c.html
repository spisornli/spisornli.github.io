---
title: "Mad med fremtid"
theme: "4"
id: dansk
assignments: 3
lession: "C"
subject: "Dansk"
time: "90 min"
intro: "Vi kan producere meget mad i Danmark, men der er også en del mad, vi ikke kan dyrke. Det er på grund af det kolde klima, vi har. Derfor køber vi mange af de madvarer, vi spiser, fra lande langt væk. Men det er desværre dårligt for miljøet, når vi transporterer madvarer jorden rundt med lastbil, fly eller skib, fordi det forurener naturen. "
goals:
- Sprogforståelse. I kan finde ukendte ord i en tekst og snakke om dem med resten af klassen. 
- Sprogforståelse. I kan skrive spørgsmål til teksten ned for bedre at forstå teksten.
means: 
- "Teksten: Fremtidens landbrug flytter til byen"
- Tegneredskaber
- Papir / pap
- evt. saks, lim og aviser
image:
pdf: 
--- 
<div class="content-block">
<p>Vi kan producere meget mad i Danmark, men der er også en del mad, vi ikke kan dyrke. Det er på grund af det kolde klima, vi har. Derfor køber vi mange af de madvarer, vi spiser, fra lande langt væk. Men det er desværre dårligt for miljøet, når vi transporterer madvarer jorden rundt med lastbil, fly eller skib, fordi det forurener naturen.</p>
<p>Her skal I undersøge, om der findes nogle måder at dyrke afgrøder på, som kan mindske transporten. Samtidig lærer I forskellige metoder, så I bliver gode til at læse svære tekster om emnet.</p>

</div> <!-- end content-section -->

<div class="content-divider"></div>

<div id="opgave-block-1" class="content-block opgave-block">
    <span class="label label-lg">Opgave 1</span>
    <h1>Vi dyrker mad i byen</h1>
<p>I skal læse teksten <a href="http://www.foodculture.dk/Produktion/Landbrug/2013/Fremtidens_landbrug_flytter_til_byen.aspx">”Fremtidens landbrug flytter til byen”</p>
<p></a> (på foodculture.dk) om det, man kalder ’vertikalt landbrug’. Det er en helt ny måde at dyrke mad på inde i byen tæt på dem, der skal spise den. Det kunne være oven på jeres huse eller på jeres skole.</p>   

<h5>FØR LÆSNING</h5>
<ul>
    <li>Del jer i grupper og diskutér:</li>
    <li>Hvorfor skal vi læse teksten?</li>
    <li>Hvad skal vi gøre med teksten?</li>
    <li>Hvilken information skal vi bruge fra teksten?</li>
</ul>

<h5>UNDER LÆSNING</h5>
<p>Mens I læser teksten skal I hver især skrive spørgsmål til teksten ned. I kan også vælge, at kopiere teksten over i Word. Her kan I med forskellige farver vise i teksten:</p>
<ul>
    <li>Hvad I vidste i forvejen.</li>
    <li>Hvor I troede, betød noget andet.</li>
    <li>Hvad I aldrig har hørt om.</li>
    <li>Hvad I ikke forstod.</li>
</ul>
Skriv de sværeste ord ned i et <a  href="https://drive.google.com/file/d/0B7mjHdoqMaS3cGhlSnd5X1F0OGs/view?usp=sharing"></a>’ordforklaringskort’.

<h5>EFTER LÆSNING</h5>
<p>Forklar og vis hinanden i grupperne, hvad I ikke forstod.</p>
<p>Slå ordene fra jeres ordforklaringskort op i en ordbog eller spørg hinanden, hvad ordene betyder. Skriv forklaringen ind i ordforklaringskortet.</p>
<p>På klassen skal I diskutere teksten:</p>
<ul>
    <li>Hvad er vertikalt landbrug?</li>
    <li>Hvad er lokal mad?</li>
    <li>Tror I vertikalt landbrug er en god idé?</li>
    <li>Kan I komme på andre idéer til, hvordan vi kan spise lokal mad?</li>
</ul>
</div> <!-- end content-section -->

<div id="opgave-block-2" class="content-block opgave-block"> 
    <span class="label label-lg">Opgave 2</span>
    <h1>Lav en tegning af fremtidens landbrug</h1>
<p>Hver gruppe skal lave en tegning af, hvordan I synes, vi skal dyrke mad i fremtiden: i luften, i vandet, på store fabrikker, små kolonihaver eller noget helt andet? Skal vi spise anderledes mad og mindre mad?</p>
</div> <!-- end content-section -->

<div id="opgave-block-3" class="content-block opgave-block"> 
    <span class="label label-lg">Opgave 3</span>
    <h1>Opsamling</h1>
<p>Hver gruppe præsenterer sin tegning for klassen og fortæller om deres idéer til fremtidens landbrug.</p>
</div> <!-- end content-section -->
