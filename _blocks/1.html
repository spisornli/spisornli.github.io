---
title: "Er jeres mad god for klimaet?"
theme: "1"
id: intro01
intro: "Vores mad udleder CO2 og andre drivhusgasser som varmer jorden op. Det fører til klimaforandringer. Det betyder derfor noget for vores klima og miljø, hvad vi putter i munden."
image: images/Tema01_Intro03.svg
published: true
---

<div class="content-block">
    <p>Har I tænkt på, at det I spiser, har betydning for klimaet?</p>
    <p>Vores mad udleder CO2 og andre drivhusgasser, som varmer jorden op. Det fører til klimaforandringer. Det betyder derfor noget for vores klima, hvad vi spiser.</p>
    <p>I dette forløb skal I undersøge, hvad klimavenlig mad er, og om jeres frokost er god eller dårlig for klimaet. I skal undersøge drivhuseffekten og CO2-indholdet i jeres frokost, og om vores kost er blevet mere eller mindre god for klimaet gennem tiden.</p>

    <h5>Der er forskel på miljø og klima</h5>

    <p>Miljø er alt det rundt om os, som naturen har skabt: blomster, træer, vandløb, dyr osv. </p>
    <p>Klimaet er en del af miljøet. Klima har at gøre med vejret. Ikke en vejrudsigt, men en beskrivelse af, hvordan vejret er et bestemt sted over en længere periode. En varm sommerdag siger ikke noget om vores klima. Men hvis alle somre bliver varmere og varmere over en længere periode, så fortæller det, at vores klima ændrer sig og bliver varmere. </p>
    <p>Så selvom maden er klimavenlig kan den stadig bidrage til andre miljøproblemer, f.eks. vandforurening eller luftforurening.</p>
</div>
