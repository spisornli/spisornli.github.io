---
title: "Er jeres mad god for klimaet?"
theme: "1"
id: intro01
intro: "Vores mad udleder CO2 og andre drivhusgasser som varmer jorden op. Det fører til klimaforandringer. Det betyder derfor noget for vores klima og miljø, hvad vi putter i munden."
image: "images/Tema01_Intro03.svg"
---
<div class="content-block">
    <p>Har I tænkt på, at det I spiser har betydning for klimaet?</p>
    <p>Vores mad udleder CO2 og andre drivhusgasser som varmer jorden op. Det fører til klimaforandringer. Det betyder derfor noget for vores klima og miljø, hvad vi putter i munden.</p>
    <p>I dette forløb skal I undersøge, hvad klima-mad er og om jeres frokost er god eller dårlig for klimaet. I skal undersøge drivhuseffekten og CO2-indholdet i jeres frokost, og undersøge om vores generelle kost er blevet mere eller mindre god for klimaet gennem tiden.</p>

    <h5>Der er forskel på miljø og klima</h5>

    <p>Miljø er alt det der omgiver os, som naturen har skabt: blomster, træer, vandløb, dyr osv. </p>
    <p>Klimaet er en del af miljøet. Klima har at gøre med vejret. Ikke som en vejrudsigt, men som en generel beskrivelse af, hvordan vejret er et bestemt sted over en længere periode. En varm sommerdag siger ikke noget om vores klima. Men hvis alle somre bliver varmere og varmere over en længere periode, så kan det fortæller os noget om, at vores klima ændrer sig og generelt bliver varmere. </p>
    <p>Så selvom maden er klimavenlig kan den stadig bidrage til andre miljøproblemer, f.eks. vandforurening eller luftforurening.</p>
</div>  