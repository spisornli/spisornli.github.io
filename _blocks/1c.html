---
title: Klimamad på plakaten
theme: "1"
id: dansk
assignments: 2
lession: C
subject: Dansk
time: "90-135 min"
intro: "Er jeres frokost god for klimaet? Og hvordan kunne den måske blive mere klimavenlig? Det finder I ud af her, hvor I også lærer at fortælle jeres familie og venner om klimavenlig mad."
goals: 
  - "I kan lave en reklame med brug af ord og billeder fra temaet ’klimavenlig frokost’(Fremstilling)"
  - "I kan tale højt og tydeligt og holde øjenkontakt, når I fremlægger for klassen (Præsentation og evaluering)"
  - "I kan beskrive, om jeres egne og jeres kammeraters reklamer er gode og viser det, de skal (Præsentation og evaluering)"
means: 
  - Den klimavenlige madpyramide
  - Et stort stykke papir
  - Tuscher eller farver
  - Evt. blade til at klippe i
  - Lim eller tape
image: images/Tema01_Dansk03.svg
pdf: null
published: true
---



<div class="content-block">

<p>Mange børn i Danmark spiser kylling, leverpostej eller fiskefrikadeller til frokost. Men hvad siger klimaet til det?</p>
  <p>I kender måske allerede madpyramiden og ved, at I skal spise mest fra bunden, mindre fra midten og mindst fra toppen. Før viste madpyramiden kun, hvad der var sundt at spise, men den madpyramide I ser her, viser også hvad, der er bedst for klimaet.</p>
   <p>Her lærer I, hvordan I kan fortælle om klimavenlig mad til jeres familie og venner, så de får lyst til at spise klimavenlig mad.</p>

    

  
   <div class="image-wrapper"><img src="/images/Tema01_Klimavenlig-madpyramide.jpg" /></div>
   
     </div> <!-- end content-section -->


<div class="content-divider"></div>

<div id="opgave-block-1" class="content-block opgave-block">
    <span class="label label-lg">Opgave 1</span>
    <h1>Hvad med jeres egen frokost?</h1>
    <p>Fortæl i grupper eller på klassen, hvad I plejer at spise til frokost.</p>
    <p>Kig på madpyramiden og svar på spørgsmålene:</p>
<ol>
    <li>Tror I jeres frokost er god for klimaet?</li>
    <li>Forklar hvorfor eller hvorfor ikke?</li>
   <li>Hvordan kunne jeres frokost være bedre for klimaet?</li>
</ol>    
</div> <!-- end content-section -->

<div id="opgave-block-2" class="content-block opgave-block"> 
    <span class="label label-lg">Opgave 2</span>
    <h1>Klimaplakat</h1>
<p>I grupper skal i sammen finde på klimavenlige frokoster.</p>
<p>Brug madpyramiden og disse seks klimaråd:</p><ol>
    <li>Spis mindre kød</li>
    <li>Spis årstidens frugt og grøntsager (ikke fra opvarmet drivhus)</li>
    <li>Spis kartofler og pasta i stedet for ris</li>
    <li>Drik vand fra hanen i stedet for vand på købeflaske</li>
    <li>Lav ikke mere mad end I kan spise (eller brug rester til frokost eller aften dagen efter)</li>
    <li>Spis mad, der kan dyrkes og laves i det land du bor i</li>
</ol>

<p>Nu skal I lave en reklame, som fortæller og viser, hvad en klimavenlig frokost er. Reklamen skal være en plakat, I kan hænge op på skolen, så flere husker at tænke på klimaet, når de spiser. 
  <p>Tænk på:</p>
<ul>
    <li>Hvordan får vi børn og forældre til at spise klimavenlig mad?</li>
    <li>Hvordan får vi dem til at købe bønner i stedet for leverpostej og æbler i stedet for appelsiner?</li>
<li>Tænk også på hvad der er vigtigt, når I spiser:</li>
  <ul>
    <li>Smag</li>
    <li>Udseende</li>
    <li>Let at lave</li>
    <li>Sundhed</li>
    <li>Miljø og klima</li>
</ul>
  </ul>

  <p>Alle grupper præsenterer deres plakater for resten af klassen.</p>
<p>Tænk på og forklar:</p><ul>
    <li>Hvordan viser jeres plakat, hvad en klimavenlig frokost er?</li>
    <li>Hvordan har I brugt den klimavenlige madpyramide og de seks klimaråd?</li>
</ul>
<p>Når I ser de andres plakater, skal I tænke over:</p><ul>
    <li>Hvordan ser deres plakat ud?</li>
    <li>Er den nem at forstå?</li>
    <li>Hvad synes I, der er godt ved de andres plakater, og hvordan kunne de blive endnu bedre?</li>
    <li>Giver deres plakater jer lyst til at spise klimavenlig mad?</li>

 
  </div> <!-- end content-section -->
