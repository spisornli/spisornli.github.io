---
title: Det skjulte forbrug
theme: "4"
id: "natur-teknologi"
assignments: 2
lession: B
subject: Natur og teknologi
time: 90 min
intro: "Når man producerer madvarer, bruger man langt flere ressourcer end dem, man lige kan se, når man kigger på varen. Det er fordi man ikke kan se hvad koen har spist inden den blev en bøf og hvor den har rejst. "
goals: 
  - "I kan tegne produktionskæder for tomat og en bøf (Produktion/produktion og produkter)".
  - "I kan forklare, hvilke materialer og ressourcer, der bruges i produktionen af en tomat og en bøf Produktion/produktion og produkter."
means: null
image: ../images/4B.svg
pdf: null
published: true
---


 
<div class="content-block">
<p>Når man producerer madvarer, bruger man langt flere ressourcer end dem, man lige kan se, når man kigger på varen. Det er fordi, man ikke kan se, hvad koen har spist inden den blev en bøf, og hvor langt den har rejst.</p>
<p>Her lærer I om det skjulte forbrug, når I køber mad.</p>

</div> <!-- end content-section -->

<div class="content-divider"></div>

<div id="opgave-block-1" class="content-block opgave-block">
    <span class="label label-lg">Opgave 1</span>
    <h1>Produktionskæder</h1>
<p>Her ser I, hvad der skal til for at producere en bøf. Først skal man dyrke foder til koen. Her skal man bruge vand, gødning og måske pesticider. Bagefter står køerne i stalde, køres til et slageri og til en fabrik hvor kødet laves til bøffer. Alle fabrikker bruger energi. Så køres kødet bøfferne til supermarkedet hvor I kan købe dem og tage dem med hjem. Til sidste bliver resterne og emballagen smidt ud og måske brændt. Der kræver altså mange led og resourcer, at lave en bøf. Tænk også på hvor meget koen, kødet og bøffen kører i lastbil.</p>
  
<div class="image-wrapper"><img src="../images/4B-bof-produktion.svg"></div>
  
<p>Når man kigger på produktionskæden, kan man sige noget om ressourceforbruget for varen. Man kan se, om varen skal rejse langt, om der er skjulte ingredienser i som foder til dyr, eller om der bliver brugt meget energi på at forarbejde varen.</p>
  
  <p>Tegn nu en produktionskæde for en flæskesteg. Forklar tegningen til en klassekammerat.</p>

 <p>Tænk på en tomat. En tomat kan være dyrket i jeres have, i et drivhus i Danmark, købt fra et andet land eller blive lavet til ketchup. I skal tegne fire produktionskæder, som viser ressourceforbruget for:</p>
<p>A. En tomat fra jeres have (For at dyrke en tomat i jeres have skal I bruge vand, frø, jord, gødning og nogle bruger også pesticider)</p>
<p>B. En tomat fra et fabriksdrivhus (I et stort drivhus skal man også bruge meget energi til at varme drivhuset op)</p>
<p>C. En tomat fra Spanien (Hvis en tomat dyrkes i Spanien, skal den også transporteres til Danmark)</p>
<p>D. En tomat der er lavet til ketchup (Hvis en tomat skal laves til ketchup, skal man bruge andre ingredienser og energi til maskinen og fabrikken, der laver ketchup)</p>

<p>Kig på alle produktionskæderne for tomat. Hvilke varer tror I, kræver flest ressourcer at lave? Hvilke kræver mindst? Hvorfor?</p>
</div> <!-- end content-section -->

<div id="opgave-block-2" class="content-block opgave-block"> 
    <span class="label label-lg">Opgave 2</span>
    <h1>Hvad er bedst for klimaet? </h1>
<p>Det er bedst for miljøet og klimaet jo færre ressourcer, man bruger. Stem på hvad I tror, der kræver færrest ressourcer:</p>
  
<ul>
    <li>Varer sendt til Danmark fra andre lande eller lokale fødevarer</li>
    <li>Produkter fra dyr eller grøntsager</li>
    <li>Forarbejdede fødevarer eller råvarer</li>
    <li>Grøntsager dyrket i et drivhus eller på marken</li>
</ul>

<p>Det er ikke altid let at vide, hvad der er bedst for klimaet. Hvad tror I er bedst; at købe en tomat dyrket i et drivhus i Danmark eller købe en tomat dyrket på en mark i Spanien?</p>
</div> <!-- end content-section -->
