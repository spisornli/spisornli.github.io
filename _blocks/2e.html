---
title: Bedstefars mad
theme: "2"
id: historie
assignments: 2
lession: E
subject: Historie
time: 90 min. + hjemmearbejde
intro: "Hvad spiste bedstefar, da han var ung? Og hvorfor har vores madvaner ændret sig siden da?"
goals: 
  - I kan fortælle om forskelle og ligheder mellem jeres madvaner og dem jeres bedsteforældre eller andre voksne havde som børn (4.klasse, Familie og fællesskaber).
  - I kan forklare, hvordan handlen mellem Danmark og andre lande har ændret sig gennem tiden (5. &ndash; 6.klasse, Det lokale, regionale og globale)
  - I kan vise, hvordan udenlandsk mad har påvirket dansk mad (5. &ndash; 6.klasse, Det lokale, regionale og globale)
means: 
  - Den klimavenlige madpyramide
  - Eventuelt noget, der kan optage film eller lyd (diktafon, kamera eller telefon)
image: ../images/2E.svg
pdf: null
published: true
---

<div class="content-block">
  <p>Kosten gennem tiden har ændret sig meget. Det er der mange grunde til. I dag findes der flere madvarer, og vi har fået flere penge at købe ind for.</p>
  <p>Her skal I undersøge, hvad jeres ældste familiemedlemmer spiste, da de var børn, og finde ud af, hvordan det er forskelligt fra det I spiser i dag. I lærer også om, hvordan vores kostvaner er påvirket af udlandet, og hvordan handlen mellem Danmark og andre lande har ændret sig gennem tiden.</p>

</div> <!-- end content-section -->

<div class="content-divider"></div>

<div id="opgave-block-1" class="content-block opgave-block">
    <span class="label label-lg">Opgave 1</span>
    <h1>Interview</h1>
  <p>Lav et interview med en af jeres bedsteforældre, oldeforældre eller den allerældste I kender. I skal interviewe hende/ham om, hvad hun/han spiste i sin barndom, og hvordan hendes/hans kost har ændret sig gennem livet.</p>
<p>Brug disse spørgsmål og find selv på flere:</p>
<ul>
    <li>Hvad spiste du på en almindelig dag? (til morgenmad, frokost, aftensmad)</li>
    <li>Hvad spiste du om søndagen?</li>
    <li>Hvad spiste du til højtider? (fx jul og påske)</li>
    <li>Hvad var din livret?</li>
    <li>Hvilke madvarer var de mest almindelige?</li>
    <li>Spiser du anderledes i dag, end da du var barn?</li>
</ul>
<p>Brug diktafon, telefon eller kamera til at optage lyd eller billeder, eller skriv svarene på et stykke papir mens I interviewer. Så bliver det nemmere at huske, når I kommer tilbage til klassen.</p>
</p>I grupper eller på klassen skal I fremlægge jeres interview. Svar på:</p>
<ul>
<li>Hvad er lighederne mellem jeres interview?</li>
<li>Hvad er forskellene?</li>
<li>Hvad er anderledes fra den mad, I spiser?</li>
<li>Hvorfor tror I, det, vi spiser, har ændret sig?</li>
    </ul>
</div> <!-- end content-section -->

<div id="opgave-block-2" class="content-block opgave-block"> 
    <span class="label label-lg">Opgave 2</span>
    <h1>Før og nu</h1>
<p>Tegn en madpyramide der viser, hvad jeres interviewperson spiste. Hvad spiste hun/han mest af, næst mest af og mindst af? Sammenlign den med den nuværende madpyramide</p>
<div class="image-wrapper"><img src="/images/Tema01_Klimavenlig-madpyramide.jpg" /></div>
<h5>Hvad er forskellen på de to madpyramider?</h5>

<p>Sammenlign med de andre i klassen og diskuter:</p>
<ul>
    <li>Hvad sker der, hvis man fjerner kød fra de to pyramider? Vil man kunne blive mæt?</li>
    <li>Hvordan har madpyramiden ændret sig gennem tiden?</li>
    <li>Hvordan tror I, den kommer til at se ud i fremtiden?</li>
</ul></div> <!-- end content-section -->
