---
title: "Kampen om maden "
theme: "5"
id: dansk
assignments: 3
lession: C
subject: Dansk
time: 90 min
intro: "Nogle sulter, mens andre har mere mad, end de kan spise. Er der mon mad nok i verden, til at alle kan få nok mad? Og hvis der er, hvorfor sulter nogen så?"
goals: 
  - "Tekstforståelse. I ved, hvordan en argumenterende tekst er bygget op."
  - Korrektur. I kan gennemlæse en tekst og inddele den i et passende antal afsnit i forhold til emnet ”Mad til alle” og have fokus på tegnsætning.
means: 
  - Skriveredskaber
  - Stopur
image: ../images/5C.svg
pdf: null
published: true
---


 
<div class="content-block">
    <p>Nogle sulter, mens andre har mere mad, end de kan spise. Er der mon mad nok i verden, til at alle kan få nok mad? Og hvis der er, hvorfor sulter nogen så?</p>
    <p>Her lærer I om, hvordan vores valg af mad i Danmark, kan være med til at påvirke resten af verden. I lærer at lave et mindmap til at udvikle ideer og tanker og bruge dem til at skrive et læserbrev.</p>

</div> <!-- end content-section -->

<div class="content-divider"></div>

<div id="opgave-block-1" class="content-block opgave-block">
    <span class="label label-lg">Opgave 1</span>
    <h1>Kampen om jord og vand</h1>
    <p>I skal sammen på klassen læse teksten: <a class="btn btn-link" target="_blank" role="button" data-toggle="collapse" href="#text-5c-opg2-collapse" aria-expanded="false" aria-controls="text-5c-opg2-collapse"><i class="fa fa-caret-down"></i> Kamp om jord og vand – en kamp om mad</a>.</p>

    <div class="collapse" id="text-5c-opg2-collapse">
        <div class="well">
            <h5>Kamp om jord og vand – en kamp om mad</h5>

            <p>Over hele jorden, men især i Afrika, Sydamerika og Asien, bor folk, som i mange generationer har levet i naturen. De lever af den jord, de kan dyrke, eller af de husdyr, de kan opdrætte.</p>
            <p>Disse mennesker bliver nu drevet væk fra deres jord af store virksomheder, som vil bruge jorden til at dyrke mad, som skal sælges til for eksempel Danmark, eller til at dyrke foder, som skal spises af danske svin.</p>
            <p>Det sker for eksempel i Brasiliens regnskov.</p>
          <h6>Regnskoven fældes – så danske grise kan få foder</h6>
            <p>Brasilien ligger i Sydamerika. En del af landet er dækket af regnskov, men meget regnskov fældes hver dag, så virksomheder kan få mulighed for at dyrke jorden. For eksempel for at kunne dyrke billig soja som foder til svin i Danmark.</p>
            <p>Det vil sige, at for at mætte danske grise på en billig måde, så bliver der dyrket sojabønner til grisefoder i Brasilien. Det betyder, at de lokale mennesker i Brasilien ikke længere kan bruge jorden til at dyrke mad til dem selv, fordi vi gerne vil kunne producere billigt svinekød i Danmark.</p>
            <p>Når vi i de rige lande gerne vil spise meget kød, så går det ud over de fattige, fordi der bliver færre marker med grøntsager og frugt og flere marker med dyrefoder.</p>

            <h6>FAKTA:</h6>
            <p>For at producere mad skal man bruge jord og vand. Nogle madvarer kræver meget jord og vand og nogle kræver kun lidt.</p>
            <p>Hvis man vil producere ét kilo oksekød, skal man bruge 50 kilo korn til at fodre koen med.</p>
            <p>Med ét kilo kød kan cirka fire mennesker blive mætte, men med 50 kg. korn kan cirka 20 mennesker blive mætte.</p>
            <p>Derfor kræver det meget jord og vand at mætte mange mennesker med oksekød og kun lidt jord og vand at mætte mange mennesker med korn.</p>

        </div>
    </div>

    <p>Snak om, hvad teksten handler om. Hvad tænker I, når I læser teksten?</p>
</div> <!-- end content-section -->

<div id="opgave-block-2" class="content-block opgave-block"> 
    <span class="label label-lg">Opgave 2</span>
    <h1>Hurtigskrivning</h1>

    <p>I skal hver især lave hurtigskrivning ud fra spørgsmålet: ”Er der mad nok til alle?” Tænk på:</p>
    <ul>
        <li>Tror I, der er mad til alle i verden?</li>
        <li>Har alle ret til at blive mætte?</li>
        <li>Skal vi ændre hvad vi spiser, for at alle kan blive mætte?</li>
    </ul>
    <p>Skriv uafbrudt i ti minutter. Husk, at I ikke må stoppe undervejs. I skal skrive hele tiden og gerne hele sætninger. Hvis I ikke har noget at skrive, så skriv ”Øhhh” indtil I igen får en idé.</p>
    <p>Når I har skrevet, skal I sammen lave et mindmap. Skriv ”Mad til alle” i midten af tavlen.</p>
    <p>Sorter jeres idéer fra hurtigskrivningen ved at skrive dem ind i jeres mindmap. I skal skrive de ord og sætninger, der hører sammen i grupper.</p>
    <p>Tænk over og svar på:</p>
    <ul>
        <li>Har I skrevet det sammen eller mange forskellige ting?</li>
        <li>Hvad vil I gerne skrive mere om?</li>
        <li>Hvem vil I skrive det til?</li>
    </ul>
</div> <!-- end content-section -->

<div id="opgave-block-3" class="content-block opgave-block"> 
    <span class="label label-lg">Opgave 3</span>
    <h1>Skriv et læserbrev</h1>

    <p>I skal skrive et læserbrev om jeres mening til emnet ”Mad til alle”. Husk, at hvis man vil overbevise andre om en bestemt mening, skal man argumentere.</p>
    <ul>
        <li>Brug jeres mindmap til at udfylde skemaet <a class="btn btn-link" target="_blank"  href="https://drive.google.com/file/d/0B7mjHdoqMaS3NjFQX1dfc2JHMlU/view?usp=sharing"><i class="fa fa-external-link"></i> Arbejdsseddel til argumenterende tekster</a>.</li>
        <li>Skriv jeres læserbrev.</li>
        <li>Byt læserbrev med en makker og prøv nu at sætte hinandens tekster ind i modellen over ”Opbygning af argumenterende tekster”[#Ekstern pdf#] eller skemaet ''Arbejdsseddel til argumenterende tekster”.</li>
        <li>Ret hinandens tekster med fokus på tegnsætning.</li>
    </ul>

    <p>Læs hinandens læserbreve højt på klassen eller i grupper. Snak om, hvornår I synes læserbrevene var gode, og hvordan de kunne blive endnu bedre.</p>
</div> <!-- end content-section -->
