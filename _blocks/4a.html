---
title: "Hele verden i køkkenet"
theme: "4"
id: madkundskab
assignments: 4
lession: "A"
subject: "Madkundskab"
time: "90 min"
intro: "Vi spiser madvarer fra næsten alle steder på jorden, især frugt og grøntsager. Det betyder, at en grøntsag eller en frugt kan have rejst langt, før den når til supermarkedet og vores tallerken. Denne rejse kaldes for food miles eller madkilometer"
goals:
- Bæredygtighed og miljø. I kan vurdere, om en fødevare udleder meget eller lidt CO2, når i tager højde for produktionen og transporten af den. 
- Bæredygtighed og miljø. I kan give eksempler på fødevarer, som udleder mindre CO2, når de bliver produceret og transporteret. 
means: 
- Madvarer  
- Emballage 
- Adgang til internettet 
- Mobiltelefon eller kamera 
image:
pdf: 
--- 
<div class="content-block">
<p>Vi spiser madvarer fra næsten alle steder på jorden, især frugt og grøntsager. Det betyder, at en grøntsag eller en frugt kan have rejst langt, før den når til supermarkedet og vores tallerken. Denne rejse kaldes for "food miles" eller "madkilometer".</p>
<p>Når en madvare skal rejse mange kilometer betyder det ofte, at der udledes meget CO2. Og det er ikke godt for klimaet. Men det er ikke altid let at finde ud af, hvilke madvarer, der udleder mest eller mindst CO2. For når grøntsager dyrkes i drivhus, skal der bruges energi til opvarmning. Den energi udleder også CO2. Derfor er det nogle gange bedre for klimaet, hvis vi kører for eksempel agurker og tomater fra Spanien til Danmark i lastbil i stedet for at dyrke dem i et opvarmet drivhus i Danmark.</p>
<p>Det kan altså være svært at finde ud af, hvad der er bedst for klimaet, men her kan I lære mere om, hvordan I finder svarene.</p>

</div> <!-- end content-section -->

{% comment %}
<div class="content-divider"></div>

<div id="opgave-block-1" class="content-block opgave-block">
    <span class="label label-lg">Opgave 1</span>
    <h1>Frugt og grønt på jordomrejse </h1>
I skal nu undersøge frugt og grønt i jeres køkken derhjemme eller i skolekøkkenet og finde ud af, hvor de forskellige madvarer kommer fra.  
 
Det står nogle gange på indpakningen. Hvis I ikke kan finde ud af, hvor det står, eller hvis varen er pakket ud, kan I søge efter oprindelseslandet på hjemmesiden Wikipedia.  

Hvis det er en eksotisk frugt - det vil sige en frugt, der ikke kan vokse i Danmark - kan I finde svaret på denne hjemmeside: [#LINK ligger i ”Links, illustrationer o.a.”#]
 
I kan måske bruge en mobiltelefon eller et kamera til at tage billeder af etiketterne fra madvarerne, så I kan vise dem til de andre i klassen. 
</div> <!-- end content-section -->

<div id="opgave-block-2" class="content-block opgave-block"> 
    <span class="label label-lg">Opgave 2</span>
    <h1>Beregn madkilometer</h1>
Vælg en madvare og prøv at beregne, hvor mange kilometer frugten eller grøntsagen har rejst. I kan bruge denne hjemmesiden foodmiles.com [#LINK ligger i ”Links, illustrationer o.a.”#] (Hjemmesiden er på engelsk). 
 
Her kan I også se, hvor meget CO2 der udledes på en madvares rejse, alt efter, om den har rejst med fly, lastbil eller tog. 
 
Grøntsager og frugt fra Danmark behøver ikke altid et opvarmet drivhus. Hvis de kan vokse udenfor drivhuset kalder man det, at de er "i sæson". Her er en liste over danske grøntsager i sæson. [#Skemaet "Grøntsager i sæson ligger i ”Tekster o.a. til pdf.”#]  
 
I kan finde sæsonen for næsten alle råvarer der bruges i et dansk køkken her: [#Link ligger i ”Links, illustrationer o.a.”#]. 
</div> <!-- end content-section -->

<div id="opgave-block-3" class="content-block opgave-block"> 
    <span class="label label-lg">Opgave 3</span>
    <h1>Hvad udleder mindst CO2? </h1>
Skriv de 10 slags grøntsager og de 5 slags frugt, som I tror udleder mindst CO2 og skriv hvorfor. 
</div> <!-- end content-section -->

<div id="opgave-block-4" class="content-block opgave-block"> 
    <span class="label label-lg">Opgave 4</span>
    <h1>Opsamling</h1>
Diskuter på klassen, hvordan I kan ændre noget i jeres egne madvaner for at spare på CO2 fra transport og produktion af frugt og grønt.  
</div> <!-- end content-section -->
{% endcomment %}